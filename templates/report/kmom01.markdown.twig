.KMOM01 {
------
Det var ett tag sedan som jag satt med PHP, det var ju den första kursen vi läste i detta program.
Språkets dialekt börjar komma tillbaka till mig när jag suttit med det i några dagar, jag ser fram emot 
att skriva mer PHP då jag detta kmomet handlade mest om HTML och CSS.

När det kommer till objektorientering så är begreppet rätt nytt för mig, när jag börjar med MVC så kommer jag 
direkt från kursen OOPython där jag för första gången fick en grundlig förståelse i hur vi jobbar objektorienterat. 
I kursen JS så snuddade vi lite på ämnet, jag gjorde uppgifterna men ansåg inte att jag förstod konceptet helt, detta 
var områden som den förstnämnde kursen hjälpte mig förstå.

Objektorientering i PHP liknar för det mesta den jag jobbat med i Python. Vi skapar skapar en klass som fungerar som ett skelett. 
Vi kan sätta attribut och metoder till klassen samt en konstruktor. Ett objekt är en instans av ett sådant skelett. Objektet ärver 
attribut och metoder från klassen och med hjälp av en konstruktor kan vi skicka in argument för att påverka dessa attribut när objektet 
skapas.

För att kunna skapa en klass är det viktigt att först förstå syntaxen i språket samt konceptet kring att jobba objektorienterat. Varför 
skapar vi klasser och varför är det fördelaktigt för oss?

Det första kursmomentet innehöll inte så mycket klasser och objekt, det upplevdes mer som en övergripande introduktion till vad det är. 
Jag skapade en Controller för min routes till de tre sidorna för redovisningssidan, sedan var det mesta av arbetet att få till HTML och en 
enhetlig layout i CSS. Jag gillar strukturen vi jobbar i och denna uppgiften har gett mig en bättre förståelse för Views och Controllers, detta 
fick vi prova på i kursen Webtec men det var inte lika mycket fokus på hur tekniken fungerar som det är nu. Det är fortfarande många filer i mapp-strukturen 
som jag inte har greppat än, allt som ligger i config och dylikt, men det klarnar nog under kursens gång.

Jag har inte hunnit gå igenom hela 'PHP: The Right Way' än, utan bara lusläst hittills. En artikel jag tycker är hjälpsam när vi sätter oss in i språket var kapitel 4, 
'Programming Paradigms', som gav en tydlig bild av olika sätt att arbeta med PHP. Jag finner dokumentationen välstrukturerad och enkel att navigera i. Det blir nog mycket 
grävande i den framöver. Två områden som jag vill gräva lite extra i är databaser och säkerhet.

Veckans TIL går till Controllers och Views, jag arbetade som sagt med detta i Webtec utan att helt begripa vad jag sysslade med, nu har jag fått en mycket klarare bild av 
hur det fungerar.

}
------