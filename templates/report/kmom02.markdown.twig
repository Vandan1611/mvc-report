.KMOM02 {
------
Nu är vi igång på riktigt.

Jag nämnde några punkter i min föregående redovisningstext angående att vi mest skrapat på ytan när det kommer till PHP och objekt.
Veckans uppgift var verkligen en rivstart i ämnet. Kul uppgift med rätt stor frihet i hur vi utformar får webbplats och kod. Det 
må vara en större uppgift än vanligt med något färre ledtrådar, men jag upplever detta som en fantastisk uppgift där vi uppmanas att 
söka mer information själv medan dbwebb inte håller oss lika hårt i handen. Uppgiften för mig kan för mig tolkas som en bra introduktion 
till hur arbetslivet skulle kunna vara i detta område, chefen vill ha en produkt, lös det.

Det var bra övningar för att komma igång med klasser, jag studerade exempelkoden väl för att försöka lista ut hur vi jobbar med klasser och 
objekt. Implementeringen av Deck och Card gick förvånande snabbt att skriva ihop, syntaxen känns väldigt smidig och ren när det kommer till 
klasser i PHP jämfört med andra språk och även hur jag uppleve PHP som övrigt. Jag försökte skriva så dynamisk kod som möjligt med generella 
metoder som ska kunna utföra flera olika uppgifter med olika parametrar, vi får se hur väl det håller ihop i nästa kursmoment.

I denna uppgiften har jag jobbat med komposition och arv. Kompostion finner vi där Deck har attributet cards, där i finner vi en array av 52 objekt 
av typen Card. Card existerar bara så länge som Deck finns, tar vi bort Deck så försvinner Card. Om vi kollar hos Deck2 så ser vi att den ärver från 
Deck, alla dess metoder och attribut. Skillnaden är att jag utökat funktionaliten i Deck2. Jag har inte jobbat med interface och trait än, men min tolkning 
är att interface hjälper oss skapa en mall för vad vi godtar som class, vilka metoder som måste finnas. Trait hjälper oss återanvända tidigare kod från metoder 
i andra klasser. Jag tar gärna feedback och en rättelse om min tolkning är fel.

Modelleringen kändes rätt logisk, jag valde Blackjack. Det var några år sedan jag spelade det så jag fick friska upp minnet kring reglerna, fanns tydligen en 
hel rad med regler som jag inte känt till tidigare. Detta blir någon hybrid-variant regelmässigt. Jag försökte så gott som jag kunde klura ut hur mitt flöde 
i spelet ska se ut och försökte sedan föra över det till ett diagram samt text som skulle vara lättläst för någon annan. Det innehåller inte så mycket konkret 
kring hur koden ska se ut, snarare i vilken del jag ska börja i och hur jag kommer vidare. Jag tror jag kommer kunna luta mig rätt bra mot den nästa vecka.

Veckans TIL går helt klart till PHP's klasser och objekt, jag knuffar även in en del routing där.

}
------